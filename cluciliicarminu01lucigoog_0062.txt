PROLEGOMENA. LVII

catillo’'.' commentarium in Lucilium Macrobii auctorem
compilasse satis uetustum inde efficitur, quod non tantum
agitur de lupo Tiberino, sed etiam scholion ad catillo legitur
adscriptum ‘quasi ligurritorem catillonem appellat, scilicet
qui proxime ripas stercus insectaretur. proprie autem catillones
dicebantur, qui ad pellusium Herculis ultimi cum uenirent,
catillos ligurribant’: qualia scholia leguntur apud Paul. ex
Fest. p. 44, 12 ‘Catillonee appellabant antiqui gulosos' p, 90, 2
‘Fiscellus casei mollis appetitor, ut catillones catillorum
ligurritores'. Accedit, quod apud Macrobium O. Titius orator
proprie dicitur ‘aetatis Lucilianae', quod indicet eius uerbea
uetusto quodam grammatico ad uersum Lucilii antiquitus
fuisse adposita in commentario. Sed tota haec ratio minus
esset probabilis, nisi et Varronem et Verrium (conf p. LIH)
uidissemus proprie piscium nomina e Lucilii saturis expi-
scatos esse: unde probabile fit haec Macrobii commenta
Varroni antiquitus deberi, qui rursus ueteribus usus fuerit
commentariis in Lucilium, unde Titii oratoris quem praeter
Macrobium 1. s. et IH13, 13 nemo adfert grammaticus et
Plauti Bacariae locos ille traxerit. Accedit quod eo quod sequi· Ι
tur capite XVII de legibus sumptuariis agitur de Orchia
Fannia Didia Licinia lege, adferrmtur testimonia e Catone et
Gellii annalibus, tum de Fannia lege haec edocet (5): ‘Fanniae
autem legis seueritas in eo superabat Orchiam legem, quod
in superiore numerus tantum modo cenantium cohibebatur
licebatque secundum eam uni cuique bona sua inter paucos
consumere, Fannia autem ctiam sumptibus modum facit assi-
bus centum, unde a Lucilio poeta festiuitatis suae more cen-
tussis uocatur'. Quo loco eadem illa Lucilii 61 legis Fanniae
interpretatio legitur quam ut falsam castigarat Ateius Capito
eo loeo, quo scriptores commentariorum in Lucilium comme-
morauerat. Qui Fanniam legem, quam significauit Lucilius,
eodem modo interpretati erant, quo Liciniam apud eundem
et Tappulam cuius interpretatio apud Festum p. 363, 20 haec
⁶ legitur ‘Tappulam legem conuiualem ficto nomine conscripsit
iocoso carmine Valerius Valentinus cuius meminit Lucilius
hoc modo' e. q. s. (incert. u. 1307). Nam multas Verrii glossas
e commentariis petitas esse consentaneum est, ueluti quod

 

